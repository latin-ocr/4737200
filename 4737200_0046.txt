m36„

Restat ut, quales fere sententias in proecdosi pro
illo oratorum iurgio positas fuisse putemus, in unum
nunc locum congeramus: post scholas igitur philosophas
feliciter finitas Strepsiades sub laudibus chori domum
abscedit, ubi apud filium res modo perceptas profundit
(820-38, 847-53). sed cum ipso hoc negotio multa
maximeque illa, quibus creditores pelleret, oblitum se·
sentiat, adit Pheidippidem, ut, qui propter iuuentutem
meliore utatur memoria (129), illa a Socrate repetat.
morem gerit filius patri non admodum inuitus, cum
propter doctrinas a parente expositas res non uanas a phi-
losophis tradi cognouerit (852). Socrates a Strepsiade ex
aedibus euocatus , cum exposita noua aduentus causa
propter nobilem filii speciem dubit-et, num ingenio ad
philosophiam apto utatur (868 sq.), quamuis patre bonam
filii naturam laudante (877—81) tamen cognitionem in-
stituit, qua ipse percipiat, num pater uerum professus
sit. Pheidippides autem etsi bonas mentis facultates
praebet (1111), aperta tamen indicia luxuriosae prioris
uitae ostendit. quam ob rem Socrates illa-m u. 1105 sq.
interrogationem recte enarrat et Pheidippides postquam
suis oculis res philosophorum inspexit, rursus ueretur,
ne ipsius genae mox umbraticorum hominum colorem re· -
ferant (1112). in cetera scaenae subsequentis expositione
ad Buechelerum ⁸⁶) accedimus. quicum recte carmen illud
chori, quod Strepsiadem domum redeuntem sequebatur,
parabasin fuisse coniecerit, uu. 510 sq. (τῆς ἀνδρείας
εἵνεκα ταύτης) ad eam quam senex re uera satis magnam
uirtutem in institutione praebuerat spectant.

ee) 1. ι. p. 6⁷5.

 

