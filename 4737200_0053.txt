—43-

quidem maxime opus est, deletis quae delenda sunt
libenter carebimus. quapropter cum in his uersibus, si eos
per se consideres, nihil insit, quod Aristophane indignum
esse iudicemus, uerisimillimum est, utrasque Nubes ut
aliis nostrae fabulae locis sic hic quoque misere con-
sarcinatas esse. debent autem ei uersus, qui cum exitu
posterioris fabulae pugnant, e proecdosi huc peruenisse.
quodsi uerum est, haec frustula ad finem priorum Nubium
pertinent, in qua hoc modo Strepsiades philosophos uide-
tur esse ultus.

Reliquum est, ut ueterum auctorum locos, qui quidem
e prioribus Nubibus laudentur et ad finem comoediae
respiciant, opinioni nostrae non repugnare demonstremus.
inter quos principem locum tenet is quem Photius nobis
seruauit:

Κεῖσεσξνου ὥσπερ πηυίω κινουμένω

cum haec adderet: σκώπτει ’γὰρ τοὺς περὶ Χαιρεφῶντα
εἰς ξηρότητα καὶ ἀσθένειαν. qui uersus si omnino in
prioribus Nubibus scriptus erat, ad exitum comoediae
referendus est. neque est cur dissentiamus a Buechelero,
qui haec uerba aduersus Socratem et Chaerephontem a
Strepsiade edita fuisse iudicauit. quo superiorem opi-
nionem prodere non cogimur, quod ueri est simile, phi-
losophos audito tumultu, qui ascia effectus esset, et
proruisse foraS, ut domum seruarent, et uerbis infestis
Strepsiadem ad illa egisse. ex his apparet metecdoseos
exitum priore multo breuiorem esse. cauendum enim
erat Aristophani, ne primo statim impetu inimicis
tabernaculum philosophi traderent, qui multo maiore boni
successus spe domum in priore fabula defendere poterant

